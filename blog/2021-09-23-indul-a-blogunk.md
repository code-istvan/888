---
published: true
title: Indul a blogunk
description: Indul a blogunk, új kurátorok, új honlap
author: István
tags:
  - indulablogunk
date: 2021-08-30T11:52:37.066Z
thumbnail: /blogpostimages/aum.jpg
---
Az alapítvány 2015-ös bejegyzése óta nem igazán volt időnk foglalkozni a szervezettel és annak céljaival, annak ellenére, hogy nagyon szerettük volna. A [Bandha Works Jógaiskola](https://bandhaworks.hu/) beindítása az első pár évben minden energiánkat felemésztette és az évek során, ahogy egyre többen és többen gyakoroltak velünk, nem csökkent a terhelés. Rengeteget tanultunk ebből az időszakból, tőletek, magunkról.

A világjárványnak “köszönhetően” az utóbbi egy évben felszabadult térben, újraszerveződtünk - új kurátoraink **Krébesz Andrea** és **Bimba András Imre** - létrehoztuk az alapítvány új weblapját. Megteremtődött a megfelelő ökoszisztéma [új projektek](https://nyolcag.hu/projektjeink) indításához, amiket már megfelelő felületen tudunk megosztani veletek.

Az új alapok lefektetése nem lett volna lehetséges két nagyszerű astangás társunk önzetlen segítsége nélkül, akik a megfelelő jogi háttér kialakításában segédkeztek. Hálás köszönet ezúton is **Dr. Bujtás Viktóriának** és **Dr. Kővári Zsuzsának**.

A jövőben a blog-on keresztül szeretnénk tartani veletek a kapcsolatot, megosztva a projektekkel kapcsolatos történéseket.

Ha kérdésetek, észrevételetek van tevékenységünkkel kapcsolatban, írjatok bátran!

Namasté,\
Nyolcág

Fénykép: OM jel a falon Rishikesben